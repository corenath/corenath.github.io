# O akceptacji siebie i innych ludzi

Myślę, że ostatnio moje podejście do ludzi i do siebie samego zmieniło się. Obecnie uważam, że zdolność akceptacji i zrozumienia drugiej osoby może przynieść nam na prawdę wiele korzyści.

## Akceptacja siebie samego

Każdy na pewno kiedyś usłyszał twierdzenie, że powinniśmy akceptować siebie samego. Ale co konkretnie rozumiemy poprzez akceptację ? Jest to być może stan, efekt końcowy, w którym dana osoba czuje się dobrze ze sobą, ze swoim ciałem i zachowaniami. Nawet nie jest ważne to, czy ty chcesz zmienić coś w swoim życiu lub nie chcesz. Możesz na przykład czuć się dobrze w swoim ciele ale również uważać, że jest coś, co mogło by być poprawione. Ale myśląc o poprawie nie czujesz się źle z tym, że coś jest z tobą nie tak.

### Bezstronna obserwacja swojego umysłu

Teraz krótko o akceptacji swojego umysłu i myśli. Bardzo podoba mi się model naszej go umysłu, który znalazłem w jednej książce dotyczącej między innymi uważności (mindfulness). Ten model zakłada istnienie trzech podmiotów: mózgu, umysłu oraz swoistego JA (TY)
 - mózg jest pewnym zbiorem danych, które zdążyłeś/aś zagospodarować poprzez doświadczanie swojego życia. Krótko: jest to po prostu nasza pamięć.
 - umysł jest natomiast procesorem, który czerpie informacje z mózgu w celu tworzenia myśli (które natomiast tworzą emocje).
 - ty -> jest to obserwator, który na podstawie tych myśli może (lub nie musi) podejmować pewnych decyzje. 

Jesteśmy w pewien sposób latarnikiem obserwującym morze naszych myśli i emocji.
Ten model może być nieidealny, ale jedną rzecz robi cholernie dobrze. On sugeruje, że to nie myśli i emocje nas definiują. One są ewentualnie sygnałem umysłu, że on zinterpetował dane z mózgu i ciała w ten a nie inny sposób. Takie podejście może być szczególnie przydatne dla osób z zaburzeniami na tle lękowym, którym mogą się pojawić niepokojące myśli. 

### Myśli i emocje -> decyzje i zachowania
Same myśli chyba dla nas problemem nie są. Jednak właściwie zawsze występują wtedy również emocje, które pokazują znaczenie, które tym myślom przypisujemy. Jeśli pomyślimy o naszym bliskim, możemy poczuć gniew, smutek, zazdrość, lęk, miłość. Dzięki emocjom jesteśmy w stanie lepiej siebie poznać bo one właśnie pokazują nam na tacy co jest dla nas ważne, jakimi wartościami kierujemy się w życiu. Kolejny przykład: widzimy na ulicy osobę bezdomną. Możemy poczuć wstręt, smutek, współczucie i tak dalej. Być może nawet poczujemy pełen wachlarz emocji a nie tylko jedną. Pod wpływem tych emocji możemy podjąć jakąś decyzje. Możemy zaproponować pomoc, możemy po prostu tą osobę zignorować. Być może chcielibyśmy pomóc ale blokuje nas lęk (uzasadniony lub nie), że ta osoba może nam coś przykrego zrobić.

To be continued...